Raporty są wykorzystywane przede wszystkim do podsumowania danych i przejrzystego ich zaprezentowania.
Jeśli chcemy wydrukować tabelę, wynik kwerendy czy zestawienie zawierające kilka tabel w przejrzysty sposób,
to idealne do tego celu będzie wsparcie się właśnie użyciem raportu. Czasami używa się ich również w celu stworzenia
listy telefonów, listy mailingowej itp.

## Tworzenie raportu
Ponownie będziemy bazować na danych z matury z maja 2018 roku. Tak jak już wspominaliśmy we wstępie, tworzenie raportów to
nie jest umiejętność przydatna na maturze, więc i zadanie będzie typowo życiowe, a nie maturalne. <br/><br/>
**Zadanie:** "Wydrukuj tabelę zawierającą dane na temat komputerów." <br/>

### 0. Drukowanie tabeli bez użycia raportu (niepolecane).
Na początku możemy spróbować wykonać to polecenie bez użycia raportów, przecież musi być taka możliwość.
Owszem, jest, sprawdźmy więc, jak będzie wyglądała nasza tabela, jeśli po prostu wyłuskujemy ją wprost.
Możemy to zrobić poprzez wybranie zakładki "Dane zewnętrzne" -> "PDF lub XPS"
![](https://i.imgur.com/aysQXCh.png)
<img src={new URL('https://i.imgur.com/7rQyyoI.png', import.meta.url)} alt="xyz" className={'medium_img'} />

lub poprzez użycie skrótu klawiszowego "Ctrl + P"
<img src={new URL('https://i.imgur.com/BRK6iSL.png', import.meta.url)} alt="xyz" className={'small_img'} />

Zauważmy jednak, że efekt nie jest zadowalający.
<img src={new URL('https://i.imgur.com/7rQyyoI.png', import.meta.url)} alt="xyz" className={'medium_img'} />
![](https://i.imgur.com/je8NA5j.png)
Oczywiście możemy stworzyć kwerendę, która posegreguje dane według 'Sekcji', a następnie 'Pojemności',
ale sposób prezentacji danych wciąż nie będzie estetyczny, więc warto zrobić to lepiej.

### 1. Wybieramy "Tworzenie" -> "Kreator raportów".
![](https://i.imgur.com/ncV4FKF.png)

### 2. Wybieramy tabelę, na podstawie której będziemy tworzyć raport oraz wszystkie jej pola, które mają się w nim znaleźć
(Wyboru dokonujemy dokładnie tak samo, jak przy tworzeniu kwerend, poprzez podwójne kliknięcie lub użycie ">".)
Nas interesuje wydrukowanie wszystkich danych o'Komputerach', wybieramy więc odpowiednią tabelę oraz wszystkie jej pola.
<img src={new URL('https://i.imgur.com/sitjspt.png', import.meta.url)} alt="xyz" className={'medium_img'} />

### 3. Wybieramy główne pole, według którego będziemy grupować rekordy.
<img src={new URL('https://i.imgur.com/vxUGhXF.png', import.meta.url)} alt="xyz" className={'medium_img'} />

### 4. Wybieramy dodatkowe opcje sortowania i podsumowania.
W tym kroku możemy dodać kolejne pola, według których posortujemy dane, poprzez wybranie ich z listy rozwijanej.
Podobnie do sortowania wielopoziomowego w Excelu, najpierw wszystkie dane będą posegregowane według pola,
które wybraliśmy w poprzednim kroku, a następnie według kolejnych pól wybranych w tym kroku, zgodnie z kolejnością wyboru.
Domyślenie porządek jest ustawiony rosnąco, ale można zmienić go na malejący poprzez kliknięcie wybranej opcji.
**W naszym przykładzie** zestawienie będzie więc w pierwszej kolejności posortowane według pola 'Sekcja',
a następnie według 'Pojemności_dysku' oraz 'Numeru_komputera'.
<img src={new URL('https://i.imgur.com/wipflJF.png', import.meta.url)} alt="xyz" className={'medium_img'} />

Mamy także opcję podsumowania, dzięki której możemy rozszerzyć raport o sumę czy średnia.
**Na przykład** dodamy informację o łącznej pojemność wszystkich dysków w sprzętach z tablicy 'Komputery'.
<img src={new URL('https://i.imgur.com/90GnySq.png', import.meta.url)} alt="xyz" className={'medium_img'} />

### 5. Wybieramy układ raportu.
Dostępne są trzy równe układy. Klikając na każdy z nich, możemy sprawdzić na podglądzie po lewej stronie,
jak będzie wyglądał nasz raport. Jeśli raport okaże się zbyt szeroki, bo uwzględniliśmy w nim wiele danych
i poziomów sortowania, to warto rozważyć również wybranie orientacji "poziomej".
<img src={new URL('https://i.imgur.com/8BL5VEB.png', import.meta.url)} alt="xyz" className={'medium_img'} />

### 6. Wybieramy nazwę raportu.
<img src={new URL('https://i.imgur.com/F3yLlzy.png', import.meta.url)} alt="xyz" className={'medium_img'} />

### 7. Widok raportu.
Zobaczmy, jak wygląda gotowy raport.
<img src={new URL('https://i.imgur.com/Hg6FOtw.png', import.meta.url)} alt="xyz" className={'medium_img'} />

### 8. Widok projektu.
Klikamy w opcję "Widok". Widzimy tu kilka różnych trybów, w jakich możemy oglądać nasz raport (podobnie jak w przypadku kwerend).
Wybieramy "Widok projektu", aby przejść do edycji raportu.
![](https://i.imgur.com/HPZ7QKC.png)
<img src={new URL('https://i.imgur.com/ILZ4YzB.png', import.meta.url)} alt="xyz" className={'medium_img'} />

### 9. Dla jeszcze lepszej czytelności raportu możemy dodać zakolorowywanie lub zmienić kolor czcionki wybranych pól.
Na przykład wybierzemy błękitne tło do nazwy Sekcji, a więc głównego kryterium, według którego sortujemy dane.
Zaznaczamy "Sekcja — nagłówek" i wybieramy zakładkę "Formatowanie", a następnie ustawiamy wybrany "Kolor tła".
![](https://i.imgur.com/tElJruM.png)

### 10. Podgląd wydruku.
W celu sprawdzenia, jak nasz dokument będzie wyglądał po wydruku, przechodzimy ponownie do zakładki
"Projekt raportu" -> "Widok" -> "Podgląd wydruku".
![](https://i.imgur.com/W70O0c2.png)

### 11. Gotowe!
<img src={new URL('https://i.imgur.com/FMVVvyW.png', import.meta.url)} alt="xyz" className={'medium_img'} />

## Nazewnictwo

**Części raportu:**
* Nagłówek raportu
* Nagłówek strony
* Nagłówek grupy
* Szczegóły
* Stopka grupy
* Stopka strony
* Stopka raportu

Opis i szczegóły każdej z części znajdziemy w dokumentacji Microsoft Access: https://support.microsoft.com/pl-pl/office/wprowadzenie-do-raport%C3%B3w-w-programie-access-e0869f59-7536-4d19-8e05-7158dcd3681c
